Dzień dobry, karta przyszła do mnie kilka dni temu i na pierwszy rzut oka wszystko wydawało się super - w ciągu pierwszych dwóch dni wszystko działało jak należy.  Inne części komputera są na pewno sprawne, wymieniłem płytę główną, testowałem z różnymi procesorami, pamięciami RAM, wymieniłem zasilacz, a nawet przeinstalowałem system. Nic nie pomogło. Przyczyną problemu jest ewidentnie karta graficzna, ponieważ, kiedy ją wypiąłem (czyli komputer używał karty graficznej w procesorze) wszystko działało tak jak powinno. Testowałem komputer z inną bardzo podobną kartą pożyczoną od kolegi (Asus RTX 2070S, więc jest to bardzo zbliżony model) i nie było najmniejszego problemu. Podczas moich prób naprawczych zdarzyło się jeszcze, że system się włączył i popracował jakieś 2 godziny, jednak po tym czasie sam się wyłączył. Obecnie kiedy karta graficzna jest wpięta do komputera, to nie chce się włączyć system. Chciałbym prosić o zwrot środków w zamian za odesłanie karty. Na dowód, że to nie jest uszkodzenie mechaniczne przesyłam dokładne zdjęcia karty z każdej strony, to nie jest tak, że karta mi updała i się zepsuła. Usterka musiała istnieć już przed zakupem.

